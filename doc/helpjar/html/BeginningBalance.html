<html>

<head>
<title>Ingående balans</title>
<meta http-equiv="Content-Language" content="sv">
<meta http-equiv="Content-Type" content="text/html; charset=windows-1252">
<link rel="stylesheet" href="style.css" type="text/css">
</head>


<body><table width="70px" border=1><tr><td>

 <img src="../images/header.png" width="700" height="20" alt="Header">
<BR>
<SPAN CLASS="rubrik">Ingående balans</SPAN><BR> 
<hr>
<SPAN CLASS="text">I det här formuläret skriver ni in eller överför ingående balanser för det aktiva bokföringsåret 
från det föregående bokföringsårets utgående balanser.<BR><BR> Om ni skriver in bokföringsårets ingående balanser manuellt kan ni 
använda föregående bokföringsårs balansräkning och dess utgående balanser som grund. Om ni väljer att automatiskt föra över 
föregående bokföringsårs utgående balanser till aktivt bokföringsårs ingående balanser så är det viktigt att ni kontrollerar de 
ingående balanserna mot föregående bokföringsårs utgående balanser i föregående bokföringsårs balansräkning.
<BR><BR>Ni registerar ingående balanser för att alla bokföringsår skall vara länkade till varandra. Ni skriver in de ingående balanserna för
respektive konto med ett postivt belopp om den utgående balansen har ett debetsaldo, det vill säga har ett positivt saldo, och
med ett negativt belopp om den utgående balansen har ett kreditsaldo, det vill säga har ett negativt saldo.<BR><BR> Summafältet
i formulärets fot summerar alla ingående balanser och den här summan skall vara noll om ni har gjort rätt. Ni trycker på knappen "Spara" för
att spara era noterade ingående balanser. <BR><BR>Om ni automatiskt vill föra över föregående bokföringsårs utgående balanser till aktivt bokföringsårs
ingående balanser skall ni trycka på knappen "Överför UB till IB". <BR><BR>Om ni vill skriva ut ingående balanser för aktivt bokföringsår trycker
ni på knappen "Skriv ut".<BR><BR>
Följande fält finns i formuläret ingående balans:</SPAN><BR><BR>
<SPAN CLASS="undermeny">Konto</SPAN><BR>
<SPAN CLASS="text">Här listas alla konton med nummer mellan 1000 och 2999 enligt vald kontoplan för aktivt bokföringsår.
Kontonumret identifierar varje konto och talar även om huruvida det är ett tillgångs- eller skuldkonto.</SPAN><BR><BR>
<SPAN CLASS="undermeny">Beskrivning</SPAN><BR>
<SPAN CLASS="text">Här visas en text som beskriver kontot och mer specifikt anger vilka affärshändelser som skall bokföras på kontot.</SPAN><BR><BR>
<SPAN CLASS="undermeny">Ingående balans</SPAN><BR>
<SPAN CLASS="text">Här skriver ni in positiva eller negativa belopp för varje konto beroende på om deras utgående balans
har ett positivt (Debetsaldo) eller negativt (Kreditsaldo) saldo.</SPAN><BR>
<SPAN CLASS="flik"></SPAN><BR>
<hr>
<SPAN CLASS="copyright">Copyright 2006-©-JFS Bokföring</SPAN><BR> 
</td></tr></table></body>

</html>